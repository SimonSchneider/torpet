# Om torpet

## Hus

På torpet finns flera hus. Allt började med själva torpet. Det är ett gammalt soldattorp 
som fick en rejäl tilbyggnad och en lada där tidigare hästarna bodde men som numera är festlokal.
Sedan Schneiders flyttade in är det många hus som byggts och man har även annexerat både
närliggande skog men även granntomten.

#### Torpet

Torpet är torpet på Torpet. Det är som sagt ett gammalt soldattorp som nu är ett 
Schneidertorp. Mitt i torpet finns en rejäl murstock som värmer både människor och pizzor.

#### Jordkällaren
Att kalla jordkällaren för hus kan vara något av en överdrift. Men det gör den inte mindre viktig.
Här finns kylda drycker i alla dess slag. Året om, jordkällare är "coola". Dessutom är taket en bra plats för Elvis att få
vara ifred.

#### Ladan
I ladan bodde tidigare torparhästar. Nu bor här torpargäster.

#### Bastun
I bastun är det varmt. Om man eldar. Även fin utsikt finns det här.

#### Örnnästet (Gästhuset)
Örnnästen ligger intill ladan. Ovanpå virkesförrådet står det på stolpar. Här finns
loftsäng så man kommer ännu högre upp om man vill. Överslafen används mest av torparkatter.

#### Rucklet
Rucklet är inget ruckel. Det var ett ruckel innan det revs. Nu är det det minst ruckliga 
huset. Här finns (snart) ordentligt kök, badrum med dusch och två sovrum.

#### Bodlängan
Här är herr torpares hjärta. I alla fall hans snickarbod. Här är det fri lek med verktyg av
alla dess slag och farlighetsgrader. Även sovrum och toa får plats i bodlängan. Det passar
bra för den som vill optimera snickartiden och slösa så lite som möjligt på annat.

#### Catio

Ett katthus. Måste sitta ihop med ett annat hus. Används bara av katterna som inte får gå
ut.

## Andra Sevärdigheter

#### Stenmuren
Med mycket besvär har Horst samlat, släpat och vinschat näst intill alla medelstora och
stora stenbumlingar på tomten för att bygga en stenmur. 
Ingen annan förstår nöjet i att flytta så mycket sten för något så osäkert, muren är i sig
inte så hög och är inte så särskilt svår att klättra över. Men han får hållas för den
är väldigt fin!

## Natur
![Hästhagen](/img/hastar.jpg)
![Ängar](/img/angar.jpg)

## Djur
Torpet är hem till många djur. Mest Katter. Bara Katter.
Nästan bara Katter som är syskon. Nästan bara Katter som är grannkattens barn.

Storebror och tjurgubben Elvis. Han bestämmer.
![Elvis](/img/elvis-torpet.jpg)

Och 3 stycken småsyskon som är söta som godis. Eller i all fall har namn efter godis.
![Twix](/img/twix-gasthuset.jpg)

Och så 2 Katter som tycker att de är så förnäma att de inte får gå ute och har en Catio istället.
![Catio](/img/catio.jpg)
